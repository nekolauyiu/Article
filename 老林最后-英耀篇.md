@老林最后 

这篇仔细玩透，即可成为高手，在八十年代，我曾从一位算命先生手中抄来一本[哈哈][哈哈][哈哈][哈哈][哈哈][哈哈]

英耀篇一
入門先觀來意，出言先要拿心。先千（恐嚇）後隆（恭維），乃兵家之妙法。輕拷（旁擊側敲）嚮賣（賣弄），是江湖之秘宗。有問不可遲答，無言切勿先聲。談男命，先千後隆，談女命，先隆後千。人人後運好，個個子孫賢。

三五成群，須防有假。嘻呵成，必定無心。來意慇勤，前運必非好景。言詞高傲，近來必定佳途。
言不可多，言多必敗。千不可極，千極必隆。 父年高而母年細，定必偏生庶出。己年細妻年高，當然苟合私逃。
子年與妻年彷彿，非填房定偏室坐正。父年與己年相等，不是過繼定螟蛉。
老年問子，雖多亦寡，憂愁可斷。少年問子，雖有亦女，立即分清。
早娶妻之人，父業可卜。遲立室者，祖業凋零。

當家早，父必先喪。當家遲，父命延長。
少年問親娘，有病在牙床。老父問嬌兒，定必子孫稀。

來意神清，定必無心談事。出言心亂，定當有意問災凶。

少年過於奢華，其人必然浪子。老人過於樸實，此輩定是愚人。
年嫩志誠，千金可託之肖子。老來白霍，萬事無成之鄙夫。
男兒問娼女，此乃終日談煙花之俗子。婦人問翁姑，其人固念病體憂愁之賢女。
男人身配獨鎖匙，未斷有室。婦人襟頭常帶乳，不是無兒。
氣滯神枯，斯人現困境，謀事十謀九凶。色潤聲高，此子近處吉祥，十成九就。
入門兩目流連，必多心而無專一。身搖浪定，定小相而帶輕浮。
衣服樸而潔，銅匙墜帶，生意場中之能人，可卜權衡早創。
履華而整，銀圓滿袋，遊樂場上之浪子，當決家業將傾。
田園近有，定卜先貧而後富。家業變盡，必然先富後貧。

少年讚他壽長，老人許加福澤。

惡人勿言惡，只許傍借而此，隆千齊下。善人當言善，反正而說福壽同施。
中年發業興家，此人善營善作。老來一籌莫展，是老失運失時。 遠客異方，祖宗每多富貴。近營內地，可斷兄弟貧窮。
小人宜以正直義氣隆他，萬無一失。君子當以誠謹儉讓臨之，百次皆同。

得英切勿盡吐，該防真裡有假。失英最忌即兜，留心實內藏虛（英者用神也）。

見水（貧者）切宜用意，不可露輕視鄙賤之心。過火（富者）理當謹慎，最好看定方向開言。
剛柔並用，拷夾齊施，有千有隆。攜琴（錢）祖宗有隆有千，火嚮連天。

坐立頂正大，言語要莊嚴，軍馬不可盡出。聲氣定要相連淡定吞吐，得意不宜再往。
言詞鋒利、失之不可言聲嚮視正君子相，目橫語亂小人形。
男女同來，分清老少親戚方可斷。單身再問，審定方向形勢始能言。
寡婦詢去留，定思重配。老媼多嘆息，受屈難言。
病詢自身，雖佑亦宜慢洩。老詢壽元，未可即斷死亡。
有子而寡，宜勸守節，將來必有好景。無兒問去，當要著其別棲為高。
此乃看其人之年歲為立言。童兒身上，反覆追尋，前兒難養。
老大問自身，查壽元，現有病符。瞻前顧，必當高聲唱問，以定其身。
拉衣牽裙，定要暗裡藏譏，以求其實。
十六七之少女問男，春情己動，異性亦然。
五六十之老翁問女，冬雪既降，同偶何嫌。
因人情而談世故，忖心理以順開言。俏遇硬鼻高頭，千中帶夾（夾者逼也）。
不受則隆。 隆而吐則可，不吐連消帶打，高聲呼喝。千他古運將來（古者即厄運也），使其驚心動魄，言語要真誠。
若逢低首淺笑，隆中帶打（打者單打含譏諷意），不聲則千。千而吐則可，不吐要逐路微拷。
低語講話，隆其苦盡甘來，使其揚眉喜氣，言語要溫柔。
男子入門，志氣軒昂，袒胸露臂，高談雄辯，非軍政之徒定是撈家之輩。每要留心講解，恐失言以招災。
女子進來，言柔步淡，低頭羞答，非閨秀之人，定名門之女，為勢必聽。我軍馬須從容，旁敲側引。
視同來而眨眼，恐非有意尋求。對自己作疏言，未必無心試探。非得真英，不可落軍馬。須防馬失前蹄。
眼觀四面，耳聽八方，坐立必要端方。軍馬出須堅定，切忌浮言亂言，又忌俗語虛言。先用人品滌盪一番，英耀未到，軍馬單刀直入，自然馬到功成。
但論叩經（即占卦）叩策（解籤）之法，如官府升堂審案，必要尋根尋鴻。一層一層，至緊深究根底。禍福此法，如入大座高樓，由淺入深，由輕至重。大概論之。
至緊問自身日後，次開謀望新花，次家宅占病，亦宜挨入自身可決。
斷自身之法，人生品行，一世好運醜運，可為議論。亦要在自身入脈，可能知得內裡因由。
大約之法，如行兵調將，務要隨機應變，仔細留心，不能一概而論。真乃變化無窮也。
古人云，出人頭地，須用苦心。工夫後學必要常常念熟，自有進步。
書雲，學而不思則妄，思而不學則怠。
凡間更新守舊，必定夾定男女。
若男問必生意打工求財。若女問，恐入八（即恐丈夫）復飛（即再嫁）。必要一一夾清。
見生意，啟軍馬，必須鎮定。

最好笑的是若干年前，香港有人收很高学费教江相术。很多人报名，被骗去学费，啥都没学到。
